<!DOCTYPE html>

<html>
	<head>
		<link rel="stylesheet" href="../tyylit/tyylit_faktaa.css">
		<title>Faktaa</title>
	</head>
	<body>
		<ul class = "navibar">
			<li class = "navibar"><a class = "navibar" href ="../index.html">Etusivu</a></li>
			<li class = "navibar"><a class = "navibar" href ="faktaa.html">Faktaa</a></li>
			<li class = "navibar"><a class = "navibar" href ="info.html">Revontuli-info</a></li>
			<li class = "navibar"><a class = "navibar" href ="galleria.html">Kuvagalleria</a></li>
		</ul>
		<div class="header">
			<h1>Faktaa revontulista</h1>
		  </div>	

       <div class="text">
		<h1></h1>
		<h1>Mitä revontulet ovat?</h1>
		<p><B>
		Revontulet ovat valoilmiöitä, jotka koostuvat värikkäistä, tanssivista ja vaihtelevista kuvioista yötaivaalla. 
		Revontulia näkyy eniten revontulivyöhykkeillä noin 20 asteen etäisyydellä maan magneettisista navoista. 
		Suomessa ne ovat yleisimpiä Lapissa talvella. Revontulet aiheutuvat aurinkotuulen varautuneiden hiukkasten osumisesta maan ilmakehään. 
		Niitä syntyy kun Van Allenin vyöhykkeet ”ylikuormittuvat” energisillä hiukkasilla, jotka pääsevät maan magneettikentän läpi ja törmäävät ylempään ilmakehään. 
		Voimakkaimmat revontulet näkyvät yleensä voimakkaiden auringon koronassa tapahtuneiden purkausten jälkeen.

		Maassa, Jupiterissa, Saturnuksella, Uranuksella ja Neptunuksella ilmiön aiheuttavien, aurinkotuulen kantamien hiukkasten ja magneettikentän vuorovaikutus on rajuinta magneettisten napojen lähistöllä. 
		Tästä syystä revontulia kutsutaan pohjoisella pallonpuoliskolla nimellä aurora borealis eli pohjanpalo, eteläisellä pallonpuoliskolla aurora australis eli etelänpalo.
		Latinaksi aurora tarkoittaa aamuruskoa.</B><p>
		
		<h1>Alkuperä ja ulkonäkö</h1>
		<p><B>
		Revontulien alkuperä on aurinko, 149 miljoonan kilometrin päässä maasta. 
		Auringosta lähtevät hiukkaset kulkeutuvat aurinkotuulena 300–1 000 km/s nopeudella maapalloa kohti, kantaen mukanaan auringon magneettikenttää. 
		Maan magneettikenttä suojelee maata aurinkotuulen hiukkasilta ja säteilyltä. Aurinkotuuli vääristää maan magneettikentän komeetan hunnun muotoiseksi magnetosfääriksi. 
		Suurin osa varatuista hiukkasista kiertää maan magneettikentän kenttäviivoja pitkin, mutta osa hiukkasista jää magneettikentän vangiksi, 
		varsinkin jos ympäröivä inteplanetaarinen magneettikenttä on maan magneettikentän napaisuuteen nähden vastakkaissuuntainen hiukkasryöpyn osuessa magnetosfääriin. 
		Hiukkaset kiertyvät magneettikentän mukana kohti napa-alueita ja muodostavat ilmakehään osuessaan revontulia. 
		Voimakkaimpien magneettisten myrskyjen aikaansaamat revontulet yleensä liittyvät auringonpilkkuihin liittyviin roihupurkauksiin, 
		mutta on olemassa monia muitakin auringon aktiiviseen toimintaan liittyviä aurinkotuuleen vaikuttavia ilmiöitä, kuten CME, korona-aukot tai kadonneet filamentit. 
		Voimakkaimmat revontulet syntyvät noin 100 kilometrin korkeudessa maan pinnasta.
		<h1></h1>
		Revontulivyöhykkeet ovat suunnilleen ympyrän muotoisia kehämäisiä alueita, jotka ovat maan molempien magneettisten napojen ympärillä noin 3 000 kilometrin päässä niistä. 
		Maan magneettikenttää pitkin maahan virtaavat hiukkaset saavuttavat ilmakehän normaalisti revontulivyöhykkeellä, jossa revontulia näkyy yleensä kaikkina kirkkaina öinä. 
		Vyöhyke on suurelta osin 60. ja 75. leveyspiirien välillä, paikoitellen niiden ulkopuolellakin, koska magneettinavat eivät ole maantieteellisillä navoilla. 
		Esimerkiksi Euroopan manterella vain Fennoskandian pohjoisin osa sattuu revontulivyöhykkeelle, Suomesta lähinnä Luoteis-Lappi. 
		Avaruudesta katsottuna revontulet näyttävätkin muodostavan kehän magneettinapojen ympärille.
		<h1></h1>
		Kun magnetosfääri häiriintyy, revontulien muodostaman kehän säde kasvaa ja niitä näkyy kauempanakin magneettisista navoista. 
		Sodankylässä, joka on jo selvästi revontulivyöhykkeen ulkopuolella, niiden esiintymistodennäköisyys kirkkaina öinä on noin 50 %, 
		kun taas Etelä-Suomessa niitä näkyy vain noin 20 yönä vuodessa. Joskus voimakkaan auringon aktiivisuuden aikana revontulia voi näkyä Keski- ja Etelä-Euroopassakin, 
		esimerkiksi Wienissä keskimäärin kerran vuodessa ja Istanbulissa noin joka kymmenes vuosi. 
		Päiväntasaajan tienoilla ne ovat erittäin harvinaisia, mutta 25. syyskuuta 1909 nähtiin pohjoiset revontulet jopa Singaporessa, noin 1°25’ pohjoista leveyttä.
		<h1></h1>
		Voimakkaita revontulinäytelmiä ja magneettisia häiriöitä on havaittu myös auringonpilkkujakson minimin aikaa, 
		mutta tilastollisesti revontuliaktiivisuudella on kaksi loivaa huippua, jotka ajoittuvat pilkkumaksimin molemmin puolin. 
		Pilkkuminimin aikaan revontulia nähdään esimerkiksi Etelä-Suomessa melko vähän.
		<h1></h1>
		Revontulien ulkonäkö vaihtelee. Niiden tavallisin muoto on kaari, joka usein on rauhallinen ja melko himmeä. 
		Pitkät kaaret ja säteet alkavat 100 kilometrin korkeudesta, ja jatkuvat ylöspäin magneettikenttää pitkin satoja kilometrejä. Kaaret voivat olla vain 100 metriä ohuita, 
		mutta ne saattavat ulottua horisontista horisonttiin. Vyömäiset revontulet ovat aktiivisempia. 
		Niiden alareuna on poimuinen, ja niissä on usein nopeasti muuttuvia pystysuoria säikeitä. 
		Puolenyön jälkeen revontulet voivat muuttua laikullisiksi ja vilkkua kymmenen sekunnin välein aina aamuun asti.
		<h1></h1>
		Väriltään revontulet ovat tavallisimmin keltaisenvihreitä, mutta korkeat säteet voivat muuttua ylä- ja alaosastaan punaisiksi. 
		Joskus harvoin auringonvalo osuu revontulien yläosiin luoden hailakkaan sinisen värin. Erittäin harvoin, ehkä kymmenen vuoden välein, 
		revontulet voivat muuttua kokonaan syvänpunaisiksi ylhäältä alas asti. 
		Valon lisäksi varatut hiukkaset tuottavat lämpöä, joka säteilee pois infrapunasäteilynä tai kulkeutuu yläilmakehän voimakkaiden tuulten mukana pois.
		</B></p>
			</div>
	</body>
</html>